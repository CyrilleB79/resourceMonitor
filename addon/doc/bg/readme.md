# Resource Monitor (Наблюдение на ресурсите) #

* Автори: Alex Hall, Joseph Lee, beqa gozalishvili и други сътрудници на
  NVDA.
* Версия: [3.1][1]

Тази добавка дава информация за натоварването на централния процесор,
използваната оперативна памет, капацитета на батерията и твърдия диск и
друга информация за използваните системни ресурси.

Важно: Resource Monitor 3.1 не е съвместим с NvDA 2013.3 по-старите. Ако
използвате 2013.3 или по-стара, моля, използвайте Resource Monitor 3.0.

# Бързи клавиши #

* NVDA+Shift+E Предоставя информация за използваната RAM памет, средното
  натоварване на процесора и информация за батерията, ако е налична.
* NVDA+Shift+1 Предоставя информация за средното натоварване на процесора и
  натоварването на всяко ядро (ако са повече от едно).
* NVDA+Shift+2/5 Предоставя информация за количеството използвана и общо
  налична физическа и виртуална оперативна памет.
* NVDA+Shift+3 Предоставя информация за заетото и общото дисково
  пространство на статичните дискове и на тези със сменяем носител на
  компютъра.
* NVDA+Shift+4 Предоставя информация за зареденост на батерията, дали тя се
  зарежда, оставащо време на автономна работа (ако не се зарежда), и
  предупреждава при ниско или критично ниво на заряда.
* NVDA+Shift+6 Съобщава текущо използваната версия на Windows, размер на
  процесорните инструкции (32 или 64-битови) и сервизен пакет - ако има
  такъв.

Ако използвате NvDA версия 2013.3 или по-нова, може да промените тези бързи
клавиши от диалога за настройка на жестовете на въвеждане.

## Бележки за ползвателите ##

Тази добавка не замества мениджъра на задачите и другите програми за преглед
на системна информация в Windows. Също така имайте предвид следното:

* Натовареността на процесора се посочва за логическите ядра, които може да
  са различни от физическите. Това се наблюдава за процесори, които
  използват технологията HT (Hyper Threading или Hyper Transport), Където
  броят на логическите процесори е два пъти по-голям от броя на физическите
  процесорни ядра.
* Може да има леко забавяне при извличане на информацията за натовареността
  на процесора.

## Промени във версия 3.1 ##

* Resource Monitor официално поддържа Windows 8.1.
* Обновени преводи.

## Промени във версия 3.0 ##

* Външната библиотека psutil е обновена до версия 1.2.1.
* NVDA+Shift+6 Съобщава текущо използваната версия на Windows, размер на
  процесорните инструкции (32 или 64-битови) и сервизен пакет - ако има
  такъв.
* Възможност за промяна на бързите клавиши за добавката (NVDA 2013.3 или
  по-нова).
* Възможност за копиране на индивидуална информация за ресурсите в клипборда
  при двукратно натискане на командите за докладване на тази информация.

## Промени във версия 2.4 ##

* Нови езици: опростен китайски, украински.
* Обновени преводи.

## Промени във версия 2.3 ##

* Добавен е превод на български език.

## Промени във версия 2.2 ##

* Добавени са следните преводи: Арабски, арагонски, хърватски, холандски,
  финландски, френски, галицийски, немски, унгарски, италиански, японски,
  корейски, непалски, полски, португалски (Бразилия), руски, словашки,
  словенски, испански, Тамил и турски.

## Промени във версия 2.1 ##

* Външната библиотека psutil е обновена до версия 0.6.1.
* Отстранено е голямото забавяне при извличане на информация за дисковите
  дялове.
* За преводачи: Маркерите %s за вмъкване на променливи са заменени с
  {именуваниМаркери}.
* Разчистване на изходния код.

## Промени във версия 2.0 ##

* Добавена е възможност за превод и коментари за преводачите.

## Промени във версия 1.0 ##

* Първоначално издание

[[!tag stable]]

[1]: http://addons.nvda-project.org/files/get.php?file=rm
