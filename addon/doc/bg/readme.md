# Resource Monitor (Наблюдение на ресурсите) #

* Автори: Alex Hall, Joseph Lee, beqa gozalishvili и други сътрудници на
  NVDA.
* Изтегляне [стабилна версия][1]

Тази добавка дава информация за натоварването на централния процесор,
използваната оперативна памет, капацитета на батерията и твърдия диск и
друга информация за използваните системни ресурси.

Важно: Resource Monitor 3.1 не е съвместим с NvDA 2013.3 по-старите. Ако
използвате 2013.3 или по-стара, моля, използвайте Resource Monitor 3.0.

# Бързи клавиши #

* NVDA+Shift+E Предоставя информация за използваната RAM памет, средното
  натоварване на процесора и информация за батерията, ако е налична.
* NVDA+Shift+1 Предоставя информация за средното натоварване на процесора и
  натоварването на всяко ядро (ако са повече от едно).
* NVDA+Shift+2/5 Предоставя информация за количеството използвана и общо
  налична физическа и виртуална оперативна памет.
* NVDA+Shift+3 Предоставя информация за заетото и общото дисково
  пространство на статичните дискове и на тези със сменяем носител на
  компютъра.
* NVDA+Shift+4 Предоставя информация за зареденост на батерията, дали тя се
  зарежда, оставащо време на автономна работа (ако не се зарежда), и
  предупреждава при ниско или критично ниво на заряда.
* NVDA+Shift+6 Съобщава текущо използваната версия на Windows, размер на
  процесорните инструкции (32 или 64-битови) и сервизен пакет - ако има
  такъв.

Ако използвате NvDA версия 2013.3 или по-нова, може да промените тези бързи
клавиши от диалога за настройка на жестовете на въвеждане.

## Бележки за ползвателите ##

Тази добавка не замества мениджъра на задачите и другите програми за преглед
на системна информация в Windows. Също така имайте предвид следното:

* Натовареността на централния процесор се посочва за логическите процесори,
  а не физическите ядра. Това е забележимо при процесори използващи
  Hyper-Threading, където броят на централните процесори е два пъти повече
  от броя на процесорните ядра.
* Може да има леко забавяне при извличане на информацията за натовареността
  на процесора.

## Промени във версия 4.5 ##

* Хранилището за добавката бе преместено в GitHub (можете да го намерите на
  адрес https://github.com/josephsl/resourcemonitor).
* Windows сървър 2016 бива правилно разпознат.

## Промени във версия 4.0 ##

* Външната библиотека psutil е обновена до версия 2.2.1.
* Значително подобрена производителност при получаване на информация за
  натоварването на централния процесор.
* Добавена е поддръжка за разпознаване на Windows 10.
* В Windows 10, номера на компилацията на Windows също ще бъде съобщавана.
* Можете да използвате Мениджъра на добавките за достъп до помощта за
  добавката.

## Промени във версия 3.1 ##

* Resource Monitor официално поддържа Windows 8.1.
* Обновени преводи.

## Промени във версия 3.0 ##

* Външната библиотека psutil е обновена до версия 1.2.1.
* NVDA+Shift+6 Съобщава текущо използваната версия на Windows, размер на
  процесорните инструкции (32 или 64-битови) и сервизен пакет - ако има
  такъв.
* Възможност за промяна на бързите клавиши за добавката (NVDA 2013.3 или
  по-нова).
* Възможност за копиране на индивидуална информация за ресурсите в клипборда
  при двукратно натискане на командите за докладване на тази информация.

## Промени във версия 2.4 ##

* Нови езици: опростен китайски, украински.
* Обновени преводи.

## Промени във версия 2.3 ##

* Добавен е превод на български език.

## Промени във версия 2.2 ##

* Добавени са следните преводи: Арабски, арагонски, хърватски, холандски,
  финландски, френски, галицийски, немски, унгарски, италиански, японски,
  корейски, непалски, полски, португалски (Бразилия), руски, словашки,
  словенски, испански, Тамил и турски.

## Промени във версия 2.1 ##

* Външната библиотека psutil е обновена до версия 0.6.1.
* Отстранено е голямото забавяне при извличане на информация за дисковите
  дялове.
* Разчистване на изходния код.

## Промени във версия 2.0 ##

* Добавена е възможност за превод и коментари за преводачите.

## Промени във версия 1.0 ##

* Първоначално издание

[[!tag dev stable]]

[1]: http://addons.nvda-project.org/files/get.php?file=rm [2]:
http://addons.nvda-project.org/files/get.php?file=rm-next
